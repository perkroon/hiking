---
title: Pendeltåg, Järna - Gnesta
description: Från Järna till Gnesta
date: 2017-02-12
tags:
  - Stockholm
  - Pendeltåg
photo: ../photos/pendel-jacc88rna-gnesta-perk1630-20170212.jpg
layout: layouts/post.njk
---
<iframe src="https://www.google.com/maps/d/embed?mid=1E5f08vBHVSzHlr0P7x-wV_zDKmE2kNW6" width="640" height="480"></iframe>

Det här är en av de längre sträckorna och jag fick välja dagen väl. Det är ganska långt att resa för att komma fram till vandringens början, och det är långt mellan avgångarna. Det var kallt ute: -10 grader sa prognosen, men temperaturen skulle stiga ganska snabbt efter kl. 8, så jag hoppade över långkalsongerna.

I Järna hoppas jag kunna stärka mig med lite kaffe och en bulle eller semla innan jag gav mig av, men kaféet jag hade inte öppnat än. Jag fick gå ändå, och i ryggsäcken fanns ju en liten termos med kaffe och en bulle, så det skulle gå bra ändå. Det finns få vägar att gå på från Järna till Mölnbo och sedan vidare till Gnesta, förutom väg 57 som är en lite för stor väg att promenera avslappnat på. Jag valde därför att ännu en gång gå på Sörmlandsleden, på sträckan från Järna till Mölnbo. Efter Mölnbo fick jag gå en bit på väg 57, men sedan hade jag hittat små vägar som gick i närheten av spåren vilket var mycket bättre.

<a href="../photos/pendel-jacc88rna-gnesta-perk1606-20170212.jpg"><img class="alignnone size-full wp-image-256" src="../photos/pendel-jacc88rna-gnesta-perk1606-20170212.jpg" alt="" width="1920" height="1280" /></a>

<a href="../photos/pendel-jacc88rna-gnesta-perk1620-20170212.jpg"><img class="breakout alignnone wp-image-255 size-full" src="../photos/pendel-jacc88rna-gnesta-perk1620-20170212.jpg" width="1920" height="1280" /></a>

<a href="../photos/pendel-jacc88rna-gnesta-perk1619-20170212.jpg"><img class="breakout alignnone wp-image-254 size-full" src="../photos/pendel-jacc88rna-gnesta-perk1619-20170212.jpg" width="1920" height="1280" /></a>

Det var lite förvirrat när jag började gå på Sörmlandsledan i utkanten av Järna, men snart var jag tryggt uppe på leden och litade fullt på märkningen. Några gånger gick jag i andra tankar och missade att leden svängde av, men oftast är det lätt att följa den. Den passerade en vacker skog precis vid Järna, en kort bit längs några grusvägar och sedan upp på högre terräng på väg västerut. Jag bytte några ord med en joggare rätt tidigt – han hade sprungit förbi mig tidigare, men fortsatt bort till en källa där han hade druckit vatten och sedan vänt tillbaka. Eftersom jag var lite törstig lyssnade jag till hans ord om källan. Några kilometer senare passerade jag den och drack en del av det kalla goda vattnet. Det känns väldigt vänligt att någon gjort iordning en källa mitt ute i skogen så att det ska vara lätt att fylla på flaskor etc. Toppen!

[caption id="attachment_252" align="alignnone" width="1920"]<a href="../photos/pendel-jacc88rna-gnesta-perk1622-20170212.jpg"><img class="wp-image-252 size-full" src="../photos/pendel-jacc88rna-gnesta-perk1622-20170212.jpg" width="1920" height="1280" /></a> Här var jorden porös och det hade bildats en liten skog av ispelare i marken. Isen var 10-15 cm hög ungefär. Hur blir det så här?[/caption]

<a href="../photos/pendel-jacc88rna-gnesta-perk1627-20170212.jpg"><img class="alignnone size-full wp-image-253" src="../photos/pendel-jacc88rna-gnesta-perk1627-20170212.jpg" alt="" width="1920" height="1280" /></a>

Strax kom jag till områdets sevärdheter: de gamla gruvhålen! Först ut var tunnelgruvan, som också var den mest imponerande gruvan. Jag kunde både inspektera den uppifrån och sedan gå tillbaka i tunneln och se tillbaka på den plats där jag suttit nyss. Kanske är det svårare att göra det när det inte är is på vattnet? Senare passerade jag många gruvhål och skyltar om hur gruvbrytningen gått till.

[caption id="attachment_249" align="alignnone" width="1920"]<a href="../photos/pendel-jacc88rna-gnesta-perk1654-20170212.jpg"><img class="breakout wp-image-249 size-full" src="../photos/pendel-jacc88rna-gnesta-perk1654-20170212.jpg" width="1920" height="1280" /></a> Här forsade vatten i en bäck vid sidan om leden. Isen hade omslutit grenen som hängde ner över vattnet och en stor hög med vitt skum hade bildats. Även på skummet kan man se is.[/caption]

<a href="../photos/pendel-jacc88rna-gnesta-perk1630-20170212.jpg"><img class="breakout alignnone wp-image-251 size-full" src="../photos/pendel-jacc88rna-gnesta-perk1630-20170212.jpg" width="1920" height="1280" /></a>

<a href="../photos/pendel-jacc88rna-gnesta-perk1636-20170212.jpg"><img class="breakout alignnone wp-image-250 size-full" src="../photos/pendel-jacc88rna-gnesta-perk1636-20170212.jpg" width="1920" height="1280" /></a>

<a href="../photos/pendel-jacc88rna-gnesta-perk1660-20170212.jpg"><img class="alignnone size-full wp-image-248" src="../photos/pendel-jacc88rna-gnesta-perk1660-20170212.jpg" alt="" width="1920" height="1280" /></a>

<a href="../photos/pendel-jacc88rna-gnesta-perk1666-20170212.jpg"><img class="breakout alignnone wp-image-247 size-full" src="../photos/pendel-jacc88rna-gnesta-perk1666-20170212.jpg" width="1920" height="1280" /></a>

På avstånd hörde jag ljud från motorcyklar och jag trodde det fanns en motorcrossbana i närheten. Ljudet blev starkare och starkare, men jag vandrade säkert i en och en halv timme utan att komma fram till någon motorcrossbana. Det visade sig vara några som körde motorcykel på isen på sjön Akaren bredvid leden. Då hade jag hunnit vika av från etapp 11 på leden (sedemera etapp 12) till etapp 12:1.

[caption id="attachment_246" align="alignnone" width="1920"]<a href="../photos/pendel-jacc88rna-gnesta-perk1677-20170212.jpg"><img class="breakout wp-image-246 size-full" src="../photos/pendel-jacc88rna-gnesta-perk1677-20170212.jpg" width="1920" height="1280" /></a> Motorcykelföraren kan ses som en liten prick på isen på Akaren.[/caption]

&nbsp;

<a href="../photos/pendel-jacc88rna-gnesta-perk1683-20170212.jpg"><img class="alignnone size-full wp-image-245" src="../photos/pendel-jacc88rna-gnesta-perk1683-20170212.jpg" alt="" width="1920" height="1280" /></a>

När jag nådde Mölnbo tänkte jag proviantera. Någon frukt vore bra att köpa, det är lätt att äta det samtidigt som man vandrar. Precis efter bron över spåren låg en livsmedelsbutik, annars såg jag ingenstans där man kunde köpa något. Butik och butik för resten, det stod "Livs, Kafé, Restaurang" utanför, så jag hade inte så höga förväntningar, men frukt trodde jag att de skulle ha. Icke. Det fanns godis och chips att köpa, men ingen frukt. Jag köpte en chokladkaka och en festis och tittade på mina kartor. Jag hade börjat räkna lite på hur lång tid det tagit att gå den första biten och kunde konstatera att det tagit längre tid än jag trott. Om jag fortsatte i samma tempo skulle jag inte ha en chans att hinna med tåget hem kl. 16:28 utan skulle få ta nästa, kl. 18.40. Hur kul är det att stressa under två timmar för att kanske hinna med ett tåg? Nä, jag beslöt mig kvickt för att acceptera den senare avgången.

<a href="../photos/pendel-jacc88rna-gnesta-perk1689-20170212.jpg"><img class="alignnone size-full wp-image-244" src="../photos/pendel-jacc88rna-gnesta-perk1689-20170212.jpg" alt="" width="1920" height="1280" /></a>

<a href="../photos/pendel-jacc88rna-gnesta-perk1693-20170212.jpg"><img class="alignnone size-full wp-image-243" src="../photos/pendel-jacc88rna-gnesta-perk1693-20170212.jpg" alt="" width="1920" height="1280" /></a>

Vandringen började längs väg 57. Det var ingen behaglig bit, jag tror det var 70 km/h som hastighetsbegränsning, men jag tror ingen av bilarna körde under 90 km/h. Vad värre var: det var ofta vägräcken både båda sidor om vägen, och vägen var ganska tätt trafikerad. Som väl var hade det ännu inte blivit mörkt, så jag skyndade på stegen lite för att inte hamna i den situationen. Snart vek jag av norrut från vägen och kom in på mycket behagligare vägar, i princip utan trafik. Jag följde en liten väg längs med spåren och konstaterade att tågen körde riktigt fort och att det ändå inte fanns något staket framför banvallen. Jag gick igenom vad jag tror var ett gammalt sommarstugeområde, och kom snart in till större asfalterade vägar som ledde in till Gnesta.

<a href="../photos/pendel-jacc88rna-gnesta-perk1699-20170212.jpg"><img class="alignnone size-full wp-image-242" src="../photos/pendel-jacc88rna-gnesta-perk1699-20170212.jpg" alt="" width="1920" height="1280" /></a>

<a href="../photos/pendel-jacc88rna-gnesta-perk1702-20170212.jpg"><img class="alignnone size-full wp-image-241" src="../photos/pendel-jacc88rna-gnesta-perk1702-20170212.jpg" alt="" width="1920" height="1280" /></a>

<a href="../photos/pendel-jacc88rna-gnesta-perk1708-20170212.jpg"><img class="breakout alignnone wp-image-240 size-full" src="../photos/pendel-jacc88rna-gnesta-perk1708-20170212.jpg" width="1920" height="1280" /></a>

<a href="../photos/pendel-jacc88rna-gnesta-perk1712-20170212.jpg"><img class="alignnone size-full wp-image-239" src="../photos/pendel-jacc88rna-gnesta-perk1712-20170212.jpg" alt="" width="1920" height="1280" /></a>

<a href="../photos/pendel-jacc88rna-gnesta-perk1714-20170212.jpg"><img class="alignnone size-full wp-image-238" src="../photos/pendel-jacc88rna-gnesta-perk1714-20170212.jpg" alt="" width="1920" height="1280" /></a>

<a href="../photos/pendel-jacc88rna-gnesta-perk1738-20170212.jpg"><img class="breakout alignnone wp-image-237 size-full" src="../photos/pendel-jacc88rna-gnesta-perk1738-20170212.jpg" width="1920" height="1280" /></a>

<a href="../photos/pendel-jacc88rna-gnesta-perk1733-20170212.jpg"><img class="breakout alignnone wp-image-236 size-full" src="../photos/pendel-jacc88rna-gnesta-perk1733-20170212.jpg" width="1920" height="1280" /></a>

Väl inne i Gnesta följde jag en gångväg längs Sigtunaån. Där fick jag se något som jag aldrig sett tidigare: en bäver! Den var på andra sidan av ån, men simmade över till min sida och klättrade upp på isen. Sedan försvann den. Jag väntade en stund på att den skulle dyka upp igen, men förgäves.

[caption id="attachment_235" align="alignnone" width="1920"]<a href="../photos/pendel-jacc88rna-gnesta-perk1741-20170212.jpg"><img class="breakout wp-image-235 size-full" src="../photos/pendel-jacc88rna-gnesta-perk1741-20170212.jpg" width="1920" height="1280" /></a> Bävern syns knappt på bilden, men man ser vågorna efter den i vattnet.[/caption]

<a href="../photos/pendel-jacc88rna-gnesta-perk1747-20170212.jpg"><img class="alignnone size-full wp-image-234" src="../photos/pendel-jacc88rna-gnesta-perk1747-20170212.jpg" alt="" width="1920" height="1280" /></a><a href="../photos/pendel-jacc88rna-gnesta-perk1745-20170212.jpg"><img class="breakout alignnone wp-image-233 size-full" src="../photos/pendel-jacc88rna-gnesta-perk1745-20170212.jpg" width="1920" height="1280" /></a>

<a href="../photos/pendel-jacc88rna-gnesta-perk1754-20170212.jpg"><img class="alignnone size-full wp-image-232" src="../photos/pendel-jacc88rna-gnesta-perk1754-20170212.jpg" alt="" width="1920" height="1280" /></a>

&nbsp;

Gnesta överraskade positivt. Det var väldigt kuperat och kändes nästan som en storstad – men det kan ha varit mina många timmar i skogen som gav mig det intrycket. Jag hann fram till pendeltåget innan det åkte mot Stockholm, men valde att stanna kvar för att titta lite på Gnesta. Jag frös en del nu och ville komma in och äta någonstans. Det fanns tre pizzorior att välja mellan och jag valde den jag tyckte såg varmast ut. Pizzan var gigantisk och serverades på en bricka istället för på en tallrik, men trots min långa vandring åt jag bara halva.